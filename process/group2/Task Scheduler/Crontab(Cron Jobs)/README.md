# Cron

Cron ใน Linux เป็นเครื่องมือที่ใช้ในการจัดการงานที่ต้องการให้ทำงานอัตโนมัติตามตารางเวลาที่กำหนดไว้ ด้วยการใช้ cron ผู้ใช้สามารถกำหนดงานให้ทำงานเป็นระยะๆ ไม่ว่าจะเป็นการสำรองข้อมูล, การสร้างสำเนาของไฟล์, การทำความสะอาดระบบ, การอัปเดตซอฟต์แวร์, และงานอื่นๆ อีกมากมายตามที่ต้องการ

Cron จึงประโยชน์มากในการ automate งานที่ต้องทำซ้ำ ๆ เป็นประจำ เช่น การส่ง notification แจ้งเตือนทุกเช้า, การลบข้อมูล log เก่าในทุก ๆ สิ้นเดือน, การ backup ข้อมูล, การทำ maintenance check

Cron ประกอบไปด้วย 2องค์ประกอบ คือ

### 1.Crontab

เป็นคำสั่งที่ใช้ในการจัดการกับตารางเวลาของ cron jobs โดย crontab จะช่วยให้ผู้ใช้สามารถสร้าง, แก้ไข และลบ cron jobs ได้โดยใช้คำสั่งที่เกี่ยวข้อง

### 2.Cron daemon

ระบบ cron daemon ทำหน้าที่ตรวจสอบตารางเวลา crontab และเรียกใช้งานคำสั่งตามตารางที่กำหนด โดย cron daemon จะทำงานเป็นระยะๆ ตรวจสอบไฟล์ crontab ทุกๆ นาทีเพื่อดำเนินการตามตารางเวลาที่กำหนด

# Crontab Commands

คำสั่ง crontab ใช้ในการจัดการกับตารางเวลา (cron table) ในระบบปฏิทินเวลาของ Unix-like operating systems เช่น Linux หรือ macOS ซึ่งช่วยให้ผู้ใช้สามารถกำหนดงานที่ต้องการให้ทำงานตามเวลาที่กำหนดได้โดยอัตโนมัติ

|Commands|Meaning|
|------------------------|------------------------------------------------------------|
|`crontab [filename]`|การนำเอาคำสั่ง crontab เข้ามาจาก ไฟล์อื่น|
|`crontab -e`|แก้ไข crontab ปัจจุบัน|
|`crontab -l`|ดูคำสั่ง crontab ทั้งหมดที่มีอยู่|
|`crontab -r`|ลบคำสั่ง crontab ที่มีทั้งหมด|
|`crontab -u [user_name]`|คำสั่งของผู้ดูแลระบบเท่านั้น เพื่อใช้ดู แก้ไข ลบ crontab ของ user แต่ละคน|

# Cron job syntax

![My Remote Image](https://vk9-sec.com/wp-content/uploads/2022/04/how-to-set-up-a-cron-job-in-linux-nil-tutorials.jpeg)

|*|ค่าตัวเลข|คำอธิบาย|
|------------|----|----------------------------------|
|นาที|0-59|คำสั่งเริ่มการทำงานตามเวลานาทีที่กำหนด|
|ชั่วโมง|0-23|คำสั่งเริ่มการทำงานตามวลาชั่วโมงที่กำหนด|
|วันที่ของเดือน|1-31|คำสั่งเริ่มการทำงานตามวันที่ที่กำหนด|
|เดือน|1-12|คำสั่งเริ่มการทำงานตามเดือนที่กำหนด|
|วันที่ของสัปดาห์|0-6|คำสั่งเริ่มการทำงานตามวันของสัปดาห์ที่กำหนด|

### Examples

|คำสั่ง|ความหมาย|
|----------------------------|----------------------------------------------|
|`5 0 * 8 * /path/to/script`|เริ่มทำงานเวลา 00:05 ในเดือน 8(สิงหาคม)|
|`5 4 * * 6 /path/to/script`|เริ่มทำงานเวลา 04:05 ในวันที่ 6 ของอาทิตย์(วันสาร์)|
|`0 22 * * 1-5 /path/to/script`|เริ่มทำงานเวลา 22:00 ในทุกๆที่ 1-5 (วันจันทร์-วันศุกร์)|

# How to set up a cron job

### Step 1

สร้าง script `script.sh`

![My Remote Image](https://www.freecodecamp.org/news/content/images/2021/11/image-67.png)

### Step 2

ทำให้ script สามารถเรียกใช้งานได้โดยให้สิทธิ์ในการเรียกใช้งาน `chmod 775 script.sh`

### Step 3

ใช้ `contrab -e` เพื่อให้ script เข้าไปอยู่ใน crontab

### Step 4

สร้าง cron job โดยใช้ cron job syntax ในหน้าต่าง cron

### Step 5

เมื่อเพิ่มคำสั่งเข้าไปในไฟล์ cron ให้บันทึกและปิดโปรแกรมที่ใช้ในการแก้ไข เช่นถ้าใช้ nano กด Ctrl+X


# แหล่งอ้างอิง
- https://www.freecodecamp.org/news/cron-jobs-in-linux/
- https://phoenixnap.com/kb/set-up-cron-job-linux#basic-crontab-syntax
- https://vk9-sec.com/exploiting-the-cron-jobs-misconfigurations-privilege-escalation/
- https://www.redwood.com/article/linux-job-scheduling/
